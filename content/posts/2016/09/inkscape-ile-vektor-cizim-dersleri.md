---
title: 'Inkscape ile Vektör Çizim Dersleri'
date: '2016-09-22T15:04:00+00:00'
status: publish
images : ["/posts/uploads/2016/09/drawing.png"]
---
Daha önce “[Blender ile Modelleme Dersleri](https://www.tahirozdemir.com/2016/06/blender-ile-modelleme-dersleri/)” başlıklı bir yazıyla, 3 boyutlu modelleme öğrenilebilecek 2 kaynak paylaşmıştım. Şimdi ise vektör çizim için bir kaynak paylaşacağım: [2DGameArtGuru](http://www.2dgameartguru.com/). Adından anlaşılacağı üzere logo tasarımı vb. konulardan ziyade, oyunlarda kullanılabilecek görseller oluşturmaya yönelik bir site. Hemen aşağıdaki örneği, bu sitedeki dersleri takip ederek yaptım.

![](../../../uploads/2016/09/drawing.png#mid)

Bu da bir oyunda nasıl göründüğü ([Godot](https://www.tahirozdemir.com/2016/09/acik-kaynak-bir-oyun-motoru-godot/) ile hazırlandı)

![](https://4.bp.blogspot.com/-jZF38s_-bcs/V-PnlR6nneI/AAAAAAAAAZI/1-q0IlXoapERAN5bH_l9DIaus3qcsXHEQCLcB/s320/ezgif.com-video-to-gif%2B%25281%2529.gif#mid)

Site üzerinden dersleri takip etmenin biraz sıkıntılı olduğunu belirtmeliyim. Bir dersin devamını bulmak ya da belirli bir konuda ders aramak oldukça zahmetli. Sitenin yazarı [Chris Hildenbrand](https://www.youtube.com/channel/UCVMhFCCmrMisICIoyTIXsKw) da fark etmiş olacak ki dersleri [Zeef](https://2d-game-art-tutorials.zeef.com/chris.hildenbrand) üzerinde gruplandırıp, ulaşılması kolay bir hale getirmiş. Ayrıca, Turret Defence’da kullanmak için harici temin ettiğim, dolayısıyla işlevleriyle pek de alakalı olmayan yetenek logolarını da kendi yaptığım şu logolarla değiştirdim:

![](../../../uploads/2016/09/g4620.png#mid)

Eğer bu logoları kendi ürünlerinizde kullanmak isterseniz, yazının sonundaki bağlantı üzerinden .svg uzantılı düzenlenebilir dosyaya ulaşabilirsiniz. CC BY 4.0 kapsamında isim belirttiğiniz takdirde, istediğiniz gibi değişiklik yapma, yeniden yayınlama ve kullanma hakkına sahipsiniz. İlk örneğin de indirme bağlantısını vermek isterdim ama her dersin sonunda bir de satın alma bağlantısı bulunduğundan ve lisans hakkında herhangi bir bilgilendirme olmadığından; her ne kadar kendim çizmiş olsam dahi paylaşmayı içime sindiremiyorum. Verdiğim bağlantıları tekrardan paylaşarak bu yazıyı da tamamlayayım.

- 2D Game Art Guru: <http://www.2dgameartguru.com/>
- Derslerin Gruplandırılımış hali: <https://2d-game-art-tutorials.zeef.com/chris.hildenbrand>
- Chris Hildenbrand Youtube: <https://www.youtube.com/channel/UCVMhFCCmrMisICIoyTIXsKw>
- Yetenek logoları: <https://drive.google.com/file/d/0B01T_59j7QNeaXFwNV9KNGczZVE/view>
- Inkscape: <https://inkscape.org/en/>